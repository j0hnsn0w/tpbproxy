Med anledning av ditt senaste mejl så tänkte jag att jag, som juridiskt
ombud för den aktuella sajten, skulle försöka klargöra några av de
juridiska spörsmål som aktualiserats. 
För att brott mot Upphovsrättslagen skall anses föreligga så får man
antaga att den person som påstås begå brottet måste ha tillgång till ett
original och sedan på ett eller annat sätt sprida det till allmänheten.
(Se bl.a. Upphovsrättslagen 3 §) På den aktuella Internetsidan så finns
länkar till filer som innehåller information OM och VART man kan få tag
i material av diverse typ Lite som reklam för ett bibliotek eller
katalogen med alla titlar på samma bibliotek. Filen i sig (.torrent) och
den information den innehåller inkräktar inte på upphovsrätten till
materialet och därför så har inte tillhandahållandet av de filer som
finns på internetsidan heller kränkt detta skyddsintresse. Vi har endast
kontroll över dessa filer och inte över vad användare har på sina
datorer.
Tillhandahållandet av denna information, utan att vi på något sätt
befattat oss med det material vars upphovsrätt ni anser kränkt, kan inte
under några som helst omständigheter betraktas som en kränkning av er
upphovsrätt. En ståndpunkt som Högsta domstolen får anses sympatisera
med. I rättsfallet NJA I 1996 sid. 79 så konstaterar HD som exempel att
en person som driver en BBS inte uppfyller det krav på aktivt handlande
som krävs i 2 § upphovsrättslagen. Fallet är mycket snarlikt vår pikanta
situation och ger en vägledning till hur det nuvarande rättsläget ter
sig.
Så länge ingen kränkning, i lagens mening, föreligger så kommer TPB inte
att vidta några åtgärder för att begränsa sina användares möjlighet att
fritt utbyta information. Att personer sedan missbrukar informationen
och skaffar sig otillbörlig tillgång till upphovsrättsskyddat material
är som värst en olycklig konsekvens av yttrandefriheten. 

Med vänlig hälsning
Judas
TPB
